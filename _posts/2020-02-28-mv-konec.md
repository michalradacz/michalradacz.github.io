---
title: Po 22 letech končím na vnitru
date: 2020-02-28
tags: [MV, práce]
subtitle: <ul><li>22 let (s přestávkami)<li>Různé pozice i náplně<li>Co jsem chtěl udělat jsem udělal, teď to jdu řešit z druhé strany...</ul>
---

Březen zdá se bude můj vůbec poslední měsíc fungování na ministerstvu vnitra. Po 22 letech (je to neuvěřitelný) opouštím MV a budu vracet svojí příšerně odřenou a ošoupanou a slepovanou služební kartu.

Od roku 1998 jsem se motal kolem vnitra a jeho organizací. Za tu dobu jsem prošel několika funkcemi/pozicemi. Zvláštní je, že jsem ani po účinnosti Služebního zákona nikdy nebyl ve služebním poměru. Přes různé funkce poradce a konzultanta a odborného supervizora jsem si prošel snad všechny pražské budovy, vystřídal jsem víc než 10 různých kanceláří, seděl jsem ve sklepě i v nejvyšším patře vedle ministra... Ale vždycky mě to moc bavilo.

Nejdřív jsem se motal kolem bezpečnosti, teprve kolem přelomu tisíciletí jsem začal působit i v oblasti informatiky (to je prehistorický název pro egovernment). Odskočil jsem ssi i na Ministerstvo informatiky, abych se po jeho sloučení vrátil zase zpět. Prakticky není ministr či náměstek se kterým bych nespolupracoval. Zažil jsem boom kolem roku 2000, pak i s Karlem Březinou a ostatními kolem roku 2002, na MIČru jsem zažil oba ministry (Vláďu Mlynáře i Danu Bérovou) a i když byli z úplně opačného politického spektra, tak jsem spolupracoval i s lidmi z ODS, jako Ivan Langer či Zdeněk Zajíček. A samozřejmě po dobu, kdy ministerstvo řídili sociálně-demokratičtí ministři. Po volbách v roce 2017 jsem šel na Odbor hlavního architekta, který jsem devět let před tím pomáhal zakládat. No a aby toho nebylo málo, tak od roku 2018 pomáhám ministerstvu v oblasti koordinace politiky zdravotně postižených. Prošel jsem spoustu odborů, od spisovky až po zmíněnou architekturu. Snad jen v Odboru pro komunální odpad jsem nebyl (a to že neexistuje mě nikdy nezastavilo).

Dnes jsem z pracovních důvodů požádal poslední spolupracovníky (působím u ombucmanky právě kvůli OZP) o uvolnění a tak březen bude asi můj poslední měsíc.

Byla to jízda.

Asi nejvíc hrdý jsem na elektronizaci spisovky a egovernment obecně, k němž jsem snad přispěl pozitivně. Egovernmentu a architektury se nevzdávám, jen teď to půjdu řešit v jiných strukturách než je právě vnitro. Ale tam jsem pomáhal s věcmi, které jsem chtěl prosadit, jako je Národní architektonický plán a takové věci. To je hotové, tak hurá do dalších dobrodružství.